Istotniejsze zmiany wprowadzone w kolejnych wersjach tagera.

@ 1.8
Naprawienie błędu związanego z XML entity references. Odgadywaczowi zdarzało się psuć takowe ciągi (np.&apos;), przez co generowany był nieprawidłowy XML.
Dodanie przełącznika -force one, powodującego wymuszenie maks. jednego tagu na słowo (jeśli nie można podjąć sensownej decyzji, tag jest losowany).

@ 1.7
Załatanie błędu związanego z niejednoznacznościami segmentacji. Teraz na wyjście trafia tylko jeden wariant segmentacji (dotyczy np. słów: winnym, miałem, gdzieś, piekłem).
Rozbudowa JOSKIPI o nowe operatory: słabe uzgodnienie (wagr) i filtr uzgodnienia (agrflt).
Krótki opis języka JOSKIPI (jest w JOSKIPI/doc).
Rozszerzenie wzorców tagera.
Przeuczenie, nowe dane (uwzględniające poprawki w oznakowaniu korpusu wzorcowego).

@ 1.6
Przejście na system kompilacji CMake.
Nowy parser do wyrażeń języka JOSKIPI (oparty o ANTLR) -- efektywniejszy i mniej zawodny.
Poprawki w odgadywaczu: poprzednia wersja w rzadkich przypadkach wycinała lemat do zera.

@ 1.5
Zmiany w odgadywaczu: uogólnienie mechanizmu prefiksów nacechowanych morfologicznie (dotychczas był tylko "nie-"); obsługa prefiksu "naj-".
Poprawka w tokenizatorze: nietypowe puste znaki unikodowe powodowały przerwanie działania.
Poprawka w słowniku unigramowym: heurystyka znajduje wpis o najbliższej liczbie leksemów (Morfeusz działa po części kontekstowo i niektóre tokeny dostają mniejszą liczbę analiz w pewnych kontekstach; warto wykorzystać tę informację przy ustalaniu prawdopodobnieństw).
